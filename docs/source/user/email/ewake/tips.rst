Suggerimenti
============

Gestione dello SPAM
-------------------

La lotta allo SPAM può avere successo solo se si opera su più fronti: lato server e lato utente.

Sui server di posta avvengono dei processi automatici, generalmente notturni, che:

- classificano come indesiderate tutte le email presenti nelle cartelle SPAM degli utenti
- classificano come desiderate tutte le email presenti nelle cartelle ARCHIVIO degli utenti
- cancellano le email più vecchie di 90 giorni presenti nelle cartelle SPAM degli utenti

Lato utente è quindi di fondamentale importanza:

- non cancellare o spostare nel cestino le email indesiderate, ma spostarle nella cartella SPAM, altrimenti il filtro antispam non impara a classificare la posta indesiderata
- utilizzare la funzione “Archivio” presente sia nelle più comuni webmail che nei client di posta (Outlook, Thunderbird, etc.) per tutte le email desiderate, in modo da evitare i falsi positivi del filtro antispam
- non archiviare mai le email indesiderate, altrimenti il filtro antispam classifica come *desiderata* anche la posta che dovrebbe essere *indesiderata*
